Reflektointi
--
Tämän projektin tekeminen oli opettavaista ja paikoin myös haastavaa.
Rehellisesti sanottuna aloitin työn liian myöhään, mikä vaikutti viimeistelyyn ja testaamiseen.
Alussa oli vaikea hahmottaa kokonaisuutta – en vielä tiennyt, millainen sovelluksesta tulisi,
joten rakenteet ja ominaisuudet muokkautuivat matkan varrella.

Näkymiä ja entiteettejä tuli lisää sitä mukaa kun toteutus eteni.
Tämä toi mukanaan myös virheitä, joiden korjaamiseen meni aikaa.
Esimerkiksi käyttäjän tai elokuvan poistaminen aiheutti ongelmia, jos niihin oli viittauksia arvosteluissa tai suosikeissa.
Sain suurimman osan hoidettua, mutta ei ole takeita siitä, että kaikki tilanteet olisi katettu.
Testaamiseen olisi pitänyt panostaa enemmän.

Myös kirjautumisen ja reitityksen toteutus oli aluksi hankalaa, mutta niistä pääsin yli esimerkkien avulla.

Tekoälystä oli apua virheiden ymmärtämisessä ja ratkaisujen etsimisessä, mutta sen avulla tuli myös kokeiltua useita eri tapoja,
jolloin osa koodista voi olla turhaa tai jäänyt kesken.
Huomasin myös että AI vei monesti aivan väärille reiteille ja lopulta tuntiesimerkkeistä löytyi ratkaisu.
Nyt sovellus on siina kunnossa, että sen voi palauttaa.

Sain aikaan varsin kattavan sovelluksen ja melkein kaikki tehtyä.
Suurin haaste oli arviointimatriisin ja tehtävänannon tulkinta – mitä piti tehdä, mikä riittää, ja mitä jättää loppuun.
Valitsin aiheen, koska se kiinnosti. Leffakerho tuntui mielekkäältä ja hauskalta toteuttaa.
On mahdollista, että jatkan projektia myöhemmin: korjaan virheitä, siistin koodia ja viimeistelen käyttöliittymän.
Tämä oli hyvä harjoitus siitä, miten sovelluksen rakenne ja toiminnallisuus rakentuu askel kerrallaan.
